# -*- mode: mandoku-view; -*-
#+TITLE: 書義斷法
#+DATE: 2015-08-24 22:02:53.095099
#+PROPERTY: ID KR1b0033
#+PROPERTY: BASEEDITION WYG    
#+PROPERTY: JUAN 卷二
<pb:KR1b0033_WYG_002-1a>¶
欽定四庫全書¶
　書義斷法卷二¶
　　　　　　　　　　　　元　陳恱道　撰¶
　夏書¶
　　禹貢¶
禹敷土隨山刋木奠高山大川¶
　禹貢一書載禹敷治水土之法史官既以詳載其事¶
　而於其篇首復以二語總括之盖洪水横流九州一¶
<pb:KR1b0033_WYG_002-1b>¶
　壑予乗四載猶慮草木之暢茂道梗不通遂隨山澤¶
　而焚之以刋其壅蔽此一時之權宜也九州之山各¶
　有高者如幽州之山鎮曰醫無閭之類九州之川各¶
　有大者如冀之九河荆之九江擇其高大而定之以¶
　示其表識此萬世之定制也道路無壅山川有别然¶
　後得以施其平治水土之功即此篇之末所謂九山¶
　刋旅九川滌源者也¶
冀州既載壺口治梁及岐既修太原至于岳陽覃懐底¶
<pb:KR1b0033_WYG_002-2a>¶
績至于衡漳¶
　不言冀州之疆界所以尊京師必詳水勢之源流所¶
　以明河道地勢未有尊於京師者故但書冀州而不¶
　言州域之所距水勢未有重於河道者故隨山濬川¶
　而詳言河流之所歸盖壺口梁岐之山皆由重鎮而¶
　開河源也修太原而至於岳陽之山下治覃懐而至¶
　於衡漳之合流皆通汾水而合河流也禹治水之法¶
　與夫禹貢之書法槩可見矣¶
<pb:KR1b0033_WYG_002-2b>¶
淮海惟揚州彭蠡既豬陽鳥攸居¶
　揚州之域淮在其東海在其南書淮海所以見東南¶
　之奥區為水勢之都㑹也揚州之地彭蠡所豬陽鳥¶
　所居所以見水性物性之復常為水患之平也揚州¶
　之水不費䟽鑿故但書二水以見大川之奠繼書二¶
　事以見大患之平此禹貢書法也¶
厥田惟下下厥賦下上上錯厥貢惟金三品瑶琨篠簜¶
齒革羽毛惟木島夷卉服厥篚織貝厥包橘柚錫貢¶
<pb:KR1b0033_WYG_002-3a>¶
　掦州為東南之奥區雖曰田土在九等最下賦乃第¶
　七錯出六等則以其人工脩也不特人工之脩而又¶
　地産之羙南金之與瑶琨竹木之與羽毛齒革皆足¶
　以為貢備器用車甲旌旄之飾棟宇器械之用無不¶
　畢備至於一草一木亦皆足以成服而供職篚結實¶
　而供祭祀是其物産之羙與人工之脩皆足以補地¶
　利之缺此禹貢之紀掦州所以獨詳而下下之田不¶
　嫌於下上上之等¶
<pb:KR1b0033_WYG_002-3b>¶
九州攸同四隩既宅九山刋旅九川滌源九澤既陂四¶
海㑹同¶
　九州攸同盖言禹之平水土極九州而無不同也然¶
　九州之同必由於四海之㑹同者以其隨山濬川源¶
　流無不順濬畎澮距川高下無不平也九山為水之¶
　源言其高者隩陂為地之卑言其下者禹之治水行¶
　其所無事䟽而導之皆合於一海於是水有所歸而¶
　功無不及聖人一視同仁之心於是少遂矣¶
<pb:KR1b0033_WYG_002-4a>¶
六府孔脩庻土交正底慎財賦咸則三壌成賦中邦¶
　聖人之治九州其始也因天地生成之利其終也制¶
　中國貢賦之法盖六府脩而後庻土正庻土正而後¶
　財賦出然必因九州之糓土以定其髙下成中國之¶
　田賦而畧於荒遠盖用天之道因地之利而後治之¶
　以中國之道皆非強之以其所無也　孟子云欲輕¶
　於堯舜之道者大貊小貊也欲重於堯舜之道者大¶
　桀小桀也中國之治如此¶
<pb:KR1b0033_WYG_002-4b>¶
　　五子之歌(闕/)¶
　¶
　¶
　¶
　¶
　¶
　¶
　書義斷法卷二¶
